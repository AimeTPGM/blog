---
layout: post 
series: Human Observation
topic:  Pushing or Punishing, <br>It's your choice to choose
subtitle: "We are human and it's okay to make a mistake"
description: "ในความเป็นมนุษย์ที่ใครๆก็ทำผิดพลาด เหตุใดเล่า เราจึงไม่รู้จักให้อภัยตัวเอง"
createdDate: 2019-05-13 00:51 +0700
lastModifiedDate: 2019-05-13 20:38 +0700
categories: human being
tags: [human being]
---
{% include hidden-thumbnail.html image="/blog/assets/img/2019/05/13/thumbnail.png" %}

{% include focus-text-lvl1.html content="บันทึกเมื่อครึ่งนึงก่อนอายุ 30" %}

สิ่งนึงที่รู้สึกได้ และเห็นชัดเจนขึ้น คือ {% include focus-text.html content="it's okay to make a mistake" %} เพื่อที่เราจะได้รู้ว่าเราทำผิดพลาดอะไรไป จะแก้ไขมันยังไง แล้วจะป้องกันมันอย่างไร 

เพราะเราเป็นคน เหนื่อยได้ เจ็บได้ ทำพลาดได้ เสียใจได้ เมื่อเกิดข้อผิดพลาดหรือการพลั้งพลาดขึ้นด้วยความไม่ตั้งใจหรือไม่รอบคอบ ให้เรารับทราบและพร้อมจะแก้ไข เพื่อพัฒนาตัวเองให้ดีขึ้น

ยิ่งความผิดบางอย่าง ไม่อาจ restore หรือ recover ใดๆได้ จิตใต้สำนึกที่รู้สึกผิดอย่างมหาศาลจะยิ่งเพิ่มพูน หลายคนยิ่งรับมันมากเข้า มากเข้า ความรู้สึกผิดนั้นมันจะกลายเป็น self-destruction

{% include focus-text.html content="\"เราทำได้ไม่ดีเลย\"" %}

{% include focus-text.html content="\"เรายังทำได้ไม่ดีพอ\"" %}

ฟังเผินๆ ดูเหมือนจะเป็นการที่ตัวเองชี้ช่องบกพร่องของตัวเอง เพื่อเติมเต็มให้มันดีขึ้น แต่อีกนัยหนึ่งกลับเป็นชุดความคิดที่สร้างความกดดันมหาศาลทางจิตใจ ก่อให้เกิดความเหนื่อยล้า การเปรียบเทียบในเชิงลบและความเครียดแบบไม่รู้ตัว

หากไม่มี self awareness, การเข้าใจธรรมชาติของความรู้สึกและการจัดการที่เหมาะสม ตะกอนความรู้สึกนี้ จะแขวนลอยอยู่ในสภาพจิตใจ ยิ่งตะกอนมีมวลมากขึ้นเท่าไหร่ ยิ่งก่อให้เกิด self-destruction มากขึ้นเท่านั้น

เอาจริงๆแล้ว ทางออกง่ายๆมันมี

<p style="text-align: center;"><span>หากเราทำมันอย่างเต็มที่ที่สุด จนสุดความสามารถแล้ว ให้บอกกับตัวเองว่า </span></p>

{% include focus-text-lvl1.html content="it's ok to make a mistake." %}

เมื่อไหร่ก็ตามที่มันเกิดข้อผิดพลาดและปัญหาใดๆตามมา 

ก่อนจะทำร้ายความรู้สึกตัวเอง บอกกับตัวเองไปก่อนว่า "ไม่เป็นไรมึง มึงทำเต็มที่แล้ว เอาใหม่นะ"

---

เหมือนกับเวลาเพื่อนเข้ามาหาเรา ร้องไห้ฟูมฟายเสียใจกับอะไรสักอย่างที่เค้ารู้สึกว่าเค้าทำพลาดไปแล้ว ไม่ไหวแล้ว

<i>เราบอกกับเพื่อนยังไง เราก็บอกกับตัวเองแบบนั้นบ้าง </i>

<i>เราปลอบเพื่อนยังไง เราก็ปลอบตัวเองอย่างนั้นบ้าง </i>

<i>เราซับน้ำตาให้เพื่อนยังไง เราก็ซับน้ำตาให้ตัวเองอย่างนั้นบ้าง</i>

"ไม่เป็นไรนะ สู้ๆ อะไรที่ทำดีแล้ว ทำต่อไป อะไรที่คิดว่าอยากทำให้ดีกว่านี้ ตอนนี้พักไปก่อน แล้วค่อยมาเริ่มกันใหม่"

{% include focus-text.html content="รู้จัก ให้อภัยตัวเองบ้าง" %}

{% include focus-text.html content="รู้จัก appreciate สิ่งใดๆ ที่ตัวเองทุ่มเทแรงกายแรงใจทำมันลงไปบ้าง" %}

{% include focus-text.html content="รู้จัก ให้รางวัลตัวเองเล็กๆน้อยๆ กับอะไรที่ทำสำเร็จเป็นส่วนๆ" %}

อะไรที่ยังไม่สมบูรณ์ ก็เก็บไว้ให้รางวัลตัวเองทีหลัง ตอนที่เราค่อยๆเข้าใกล้มัน ค่อยๆสะสมรางวัลไปทีละน้อย ละน้อย มันจะค่อยๆสร้างภูมิคุ้มกัน เมื่อเราเจอเรื่องผิดพลาดในภายหลังและพลังใจที่จะทำสิ่งใดๆ ให้สำเร็จจนเสร็จสมบูรณ์ได้ต่อ

{% include focus-text-lvl1.html content="don't be so hard on yourself" %}

<p style="text-align: center;"><span><i>หากเราให้อภัยคนอื่นเก่งและง่ายเหลือเกิน แล้วทำไมเราถึงจะไม่ให้อภัยตัวเองแบบนั้นได้บ้างล่ะ</i></span></p>

เมื่อเราเองก็เป็นคนและคนเราเกิดมาทำสิ่งผิดพลาดได้ตลอดเวลา "หน้าที่" ของการเกิดมาเป็นคนคือเรียนรู้จากสิ่งผิดพลาดนั้นและจะไม่ทำมันซ้ำโดยมีเจตนา

การอยากเป็นหรือทำอะไรที่ดีขึ้น เป็นความตั้งใจที่ดีและน่ายกย่อง แต่{% include focus-text.html content="พื้นฐานของการพัฒนาใดๆ ต้องรู้จักโอบรับความผิดพลาด โอบรับความไม่สมบูรณ์แบบ กอดมันด้วยรอยยิ้ม" %} ร้องไห้ได้ ให้นิดนึง แล้วเปลี่ยน focus ไปที่เราทำอะไรเสร็จไปแล้วบ้าง เราจะให้อะไรเป็นรางวัล พอเต็มกำลังใจ ค่อยเอาพลังงานมาใช้จัดการปัญหาที่เราเจอต่อไป

เมื่อไหร่ที่เรารู้จักยอมรับและให้อภัยตัวเองเป็น เราจะเข้าใจว่าการเคารพตัวเองและการรักตัวเองเป็นอย่างไร

{% include focus-text-lvl1.html content="ถ้าโลกมัน so harsh กับเรา แล้วทำไมเรายังต้องไป so harsh กับตัวเองอีกล่ะ" %}

แค่นั้นแหล่ะ

แด่ ฉันที่กำลังอายุ 26,

We're human and it's okay to make a mistake.
